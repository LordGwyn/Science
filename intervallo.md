---
tags:
aliases:
cssclass: intervallo
---
_Questa nota fa riferimento a $\rightarrow$ [[insieme#Insieme Bbb R|Insieme > Insieme R]]_
# Intervallo
###### Definizione:
Come mostra il semplice studio appena svolto, sovente in Analisi Matematica intervengono sottoinsiemi di $\Bbb{R}$ costituiti da tutti i numeri compresi tra due estremi fissati. Tali sottoinsiemi sono detti intervalli. 

<span class="definizione">Siano $a$ e $b$ due numeri reali tale che $a \le b$.
<span id="line_spacing"></span>Chiamiamo **intervallo chiuso** di estremi $a$ e $b$ l'insieme:
<span class="importante">$[a,b] = \{ x \in \Bbb{R} \; | \; a \le x \le b \}$</span>Se $a\lt b$, chiamiamo invece **intervallo aperto** di estremi $a$ e $b$ l'insieme:
<span class="importante">$(a,b) = \{ x \in \Bbb{R} \; | \; a \lt x \lt b \}$</span>Una notazione equivalente per tale insieme è ==$\rbrack a,b \lbrack$==.
</span>

In generale diremo che un intervallo $I$ è **chiuso** se contiene i suoi estremi e **aperto** se non li contiene. I punti dell'intervallo che non sono estremi vengono detti punti **interni**. 

<span id="bigText" class="text_divisor">Note: </span>

E' utile considerare anche intervalli definiti su una disuguaglianza. 
Poniamo:
$$
\begin{array}{rcl}
	[a,+\infty) = \{ x \in \Bbb{R} \; | \; a \le x \},
	&
	(a,+\infty) = \{ x \in \Bbb{R} \; | \; a \lt x \}
\end{array}
$$
<div style="text-align:center"> oppure </div>

$$
\begin{array}{rcl}
	(-\infty,b] = \{ x \in \Bbb{R} \; | \; x \le b \},
	&
	(-\infty,b) = \{ x \in \Bbb{R} \; | \; x \lt b \}
\end{array}
$$

I simboli $-\infty$ e $+\infty$ non indicano numeri reali; essi permettono di estendere l'ordinamento dei reali, attraverso la convenzione che ==$-\infty \lt x \lt +\infty$==, per ogni $x \in R$. In altri termini, la condizione $a \le x$ equivale a $a \le x \lt +\infty$, il che mostra che la notazione $[a, +\infty)$ è coerente con quella usata precedentemente nel caso di estremi reali. 
Talvolta è conveniente porre:
<div class="importante">
<span class="math display">(-\infty,+\infty) = \Bbb{R}</span> 
</div>

***

Tags:  
#nozionibase 

Corso:  
#prerequisiti 